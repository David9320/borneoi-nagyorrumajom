<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Viselkedésük, jellemzőik</title>
</head>
<body>
    <p class="menu"><a href="index.html">Kezdőlap</a><a href="elohely.html"> Élőhely</a><a href="viselkedes.html"> Viselkedés</a><a href="jatek.html"> Játék</a></p>
    Étrendjük nagyrészt levelekből és nem húsos gyümölcsökből áll. Napi 2 km-t is utazhatnak táplálék keresése céljából. Rendkívül jó úszók, főleg a kutyaúszást alkalmazzák, melyben segít a részlegesen hártyás hátsó lábuk is. Az anya kölykével fejest ugrik a vízbe és néhány másodperc után a kölyök felkapaszkodik anyja vállára, hogy ismét levegőt tudjon venni.
    <br>Társasági főemlős és leginkább háremekben szeret élni, amely egy hímnemű tagból és körülbelül nyolc nőstényből (kölykökkel együtt) áll. Más főemlősháremekkel ellentétben, a borneói nagyorrú majom csoportjai gyakran összegyűlnek, általában éjjel a folyó partján. Egy újabb, más főemlősöknél szokatlan viselkedés az, hogy a hím folyamatosan cserélgeti a háremeket, a nőstényeket, így életük során a csoport többször is megváltozhat. A fiatal hímek 1-2 éves korukban, amikor már képesek ellátni magukat, elhagyják a háremet. Ekkor egy csak hímekből álló csoporthoz csatlakoznak, melynek van egy vagy két nagyobb méretű és jó néhány fiatal tagja. A borneói nagyorrú majmok a hangok széles skáláját alkalmazzák a kommunikációra: ordítanak, morognak, rikoltoznak és orrukkal különböző módon „dudálnak". A csoportos rikoltozás és dudálás alatt a nagy majom egy szelíd „ho-hoooooong" hangot ad ki, mely látszólag lenyugtatja a többieket.
</body>
</html>